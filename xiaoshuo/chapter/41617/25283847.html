{"id":0,"code":"25283847.html","title":"曾国藩语录","latest_chapter_name":"正文 曾国藩年谱","xiao_shuo_code":"41617","content":"\u003cbr/\u003e\u003cbr/\u003e    1.一念之善，吉神随之。一念之恶，厉鬼随之。知此可以役使鬼神。\u003cbr/\u003e\u003cbr/\u003e     2.闻人善则疑之，闻人恶则信之，此满腔杀机也。\u003cbr/\u003e\u003cbr/\u003e     3.无为名尸，勘破幻妄也。无为谋府，无思也。无为事任，无为也。无为知主，地知也。然须定得性了，方行得四者，不然实行不去。庄子曰：“吾以无为为乐矣，又俗之所大苦也。”大颠曰：“众人而不思不为，则天下之理几乎息矣。”应事接物只是一个情字为累，若无情则无累矣在，故曰圣人无情。\u003cbr/\u003e\u003cbr/\u003e     4.君子贵通天下之志，疾恶太严则伤公明之体。\u003cbr/\u003e\u003cbr/\u003e     5.凡人言及非人非理事，我虽不与谋，若从旁附和一句，便自有罪。故处此有三道，以至诚感悟之，上也。去其太甚，次也。漠然不置是非于其间，又其次也。\u003cbr/\u003e\u003cbr/\u003e     6.事涉刻薄者，即所持甚正，亦不可自我开端。\u003cbr/\u003e\u003cbr/\u003e     7.凡处事但自家踏得田地稳，一任间言语。\u003cbr/\u003e\u003cbr/\u003e     8.伤化毁俗者，虽亲虽贵，必疏而远之。清公贞修者，虽微虽践，必亲而近之。\u003cbr/\u003e\u003cbr/\u003e     9.善人固可亲，未能知，不可急合。恶人固可疏，未能远，不可急去。\u003cbr/\u003e\u003cbr/\u003e     10.小人如虎狼蛇蝎，殆又甚焉。虎狼之威，蛇蝎之状，皆知其足以害己，深避而预防之。小人则心如虎狼，其貌驺虞，念如蛇蝎，其言鸾和，人不知其将害己而狎之，鲜弗及矣。\u003cbr/\u003e\u003cbr/\u003e     11.称人之善，我有一善，又何妒焉？称人一恶，我有一恶，又何毁焉？\u003cbr/\u003e\u003cbr/\u003e     12.闻人之善而掩覆之，或文致以诬其心。闻人之过而播扬之，或枝叶以多其罪，此皆得罪于鬼神者也，吾党戒之。\u003cbr/\u003e\u003cbr/\u003e     13.论人情只往薄处求说，人心只往恶边想，此是私而该底念头，自家便是个小人。古人责人，每于有过中求无过。此是长厚心，盛德事。学者熟思，自有滋味。\u003cbr/\u003e\u003cbr/\u003e     14.古人爱人之意多，今人恶人之意多。爱人，故人易于改过，而视我也常亲，我之教益易行。恶人，故人甘于自弃，而视我也常仇，我之言必不入。\u003cbr/\u003e\u003cbr/\u003e     15.将古人心信今人，真是信不过。若以古人至诚之道感今人，今人未必在豚鱼下也。\u003cbr/\u003e\u003cbr/\u003e     16.水激逆流，火激横发，人激乱作，君子慎其所以激之者。愧之则小人可使为君子，激之则君子可使为小人。\u003cbr/\u003e\u003cbr/\u003e     17.君子称人之善而非誉也，折人之过而非毁也，毁其劝善而改过也。小人不然，善则忌之，过则扬之。\u003cbr/\u003e\u003cbr/\u003e     18.小人专望人恩，恩过不感。君子不轻受人恩，受则难忘。\u003cbr/\u003e\u003cbr/\u003e     19.衣冠之族，以清白遗世为本，务要恬穆省事，凡贪戾刻薄之夫，皆不宜与之相接。\u003cbr/\u003e\u003cbr/\u003e     20.人若一味见人不是，则到处可憎，终日落嗔。\u003cbr/\u003e\u003cbr/\u003e     21.凡权要人声势赫然时，我不可犯其锋，亦不可与之狎，敬而远之，全身全名之道也。\u003cbr/\u003e\u003cbr/\u003e     22.将事而能弭，遇事而能捄，既事而能挽，此之谓达权。此之谓才。未事而知其来，始事而要其终，定事而要其变，此之谓长虑，此之谓识。\u003cbr/\u003e\u003cbr/\u003e     23.人只是怕当局，当局者之十，不足以旁观者之五。智臣以得失而昏也，胆气以得失而奋也。只没了得失心，则声气舒展，此心与旁观者一般，何事不济？\u003cbr/\u003e\u003cbr/\u003e     24.两君子无争，相让故也。一君子一小人无争，有容故也。争者两小人也，有识者奈何自处于小人。\u003cbr/\u003e\u003cbr/\u003e     25.君子不可以不忍也，忍欲则不屈于物，忍剧则不扰于事，忍挠则不折于势，忍穷则不苟于进，故曰，必有忍乃有济。\u003cbr/\u003e\u003cbr/\u003e     26.君子多思不若养志，多言不若守静，多才不若蓄德。\u003cbr/\u003e\u003cbr/\u003e     27.凡遇事须安详和缓以处之，若一慌忙，便恐有错。盖天下何事不从忙中错了。故从容安详，为处事第一法。\u003cbr/\u003e\u003cbr/\u003e     28.人生一日或闻一善言，见一善行，行一善事，此日方不虚生。遇富贵人，宜劝他宽，见聪明人宜劝他厚。\u003cbr/\u003e\u003cbr/\u003e     29.得失有定数，求而不得者多矣，纵求而得，亦是命所应有。安然则受，未必不得，自多营营耳。\u003cbr/\u003e\u003cbr/\u003e     30.择友乃人生每一要义。一生之成败，皆关乎朋友贤否，不可不慎也。\u003cbr/\u003e\u003cbr/\u003e     31.人之所资，须自挣而勿待人予。成大事者须善用时机，借梯而上。\u003cbr/\u003e\u003cbr/\u003e     32.予人一分面子，人必予两分面子。伤人一分面子，人必损十分面子。为人处世，面子不可不慎。\u003cbr/\u003e\u003cbr/\u003e     33.概天下无无瑕之才、无隙之交。大过改之，微瑕涵之，则可。\u003cbr/\u003e\u003cbr/\u003e     34.尝自虑执德不宏，量既隘而不足以采天下之善，矿不敢执一律求之。虽偏长薄善，敬其有裨于吾，示尝不博取焉以自资益；其有以谠言急论陈于前者，既不必有当于吾，未尝不深感其意，以为彼之所以爱我者，异于众人泛然相遇情也。\u003cbr/\u003e\u003cbr/\u003e     35.人生在世，个人不可成事也。欲成大事，须营运关系，借他人之力以成自己之事。\u003cbr/\u003e\u003cbr/\u003e     36.凡事不可占人半点便宜。情愿人占吾便宜，断不肯吾占人的便宜。\u003cbr/\u003e\u003cbr/\u003e     37.雅量由于性生，然亦恃学力以养之唯以圣贤律己，躬自厚而薄责于人，则度量闳深矣。\u003cbr/\u003e\u003cbr/\u003e     38.观古今成大事者，无不有人相助相扶，力单者无以成大业。\u003cbr/\u003e\u003cbr/\u003e     39.凡人才高下，视其志趣。卑者安流俗庸陋之规，而日趋污下；高者慕往哲隆盛之规，而日高即明。贤否智愚，所由区也。\u003cbr/\u003e\u003cbr/\u003e     40.士人读书，第一要有志，第二要有识，第三要有恒心。有志则决不甘心为下流；有识则知道学问没有止境，不敢以一得就自足。如河伯观海，如井蛙看天，都是无识之人。有恒心则决无不成功的事。这三条缺一不可。\u003cbr/\u003e\u003cbr/\u003e     41.知己之过失，即自为承认之地，改去毫无吝惜之心，此最难之事。\u003cbr/\u003e\u003cbr/\u003e     42.天下古今之庸人，皆以一“惰”字至败，天下古今之才人，皆以一“傲”字至败。","cnt":0,"sort":25283847,"author":"张仲超","prev":"25283846.html","next":"25283848.html","book_title":"曾国藩修身十二法","updateTimeFmt":"2024-04-01 09:25:25","category":"都市小说"}